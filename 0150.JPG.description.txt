Op de foto zie je als eerste paarden. Twee volwassen paarden, en een veulen.
De paarden lopen op een schuine oever van de zogenoemde Beslagput.

Het ene paard is een prachtige kastanjebruine hengst. Hij heeft donkere manen, een kleine witte bles, en wat wit bij een van de hoeven.
Het andere paard is helemaal zwart. Het heeft een kastanjebruin veulen bij zich.
Het veulen lijkt erg op de hengst, maar heeft een grotere witte bles. En ook meer wit aan het onderbeen rechtsachter.
De paarden lijken een beetje geschrokken, ze zetten aan om richting de fotograaf te galopperen.

De Beslagput is een oude kleiwinningsput in het Gelders Rivierengebied.
Om precieser te zijn: in de Crobsche Waard bij Haaften.

De put is een paar honderd meter breed en is omzoomd door bomen en struiken, zoals wilgen, elzen en meidoorn.
De meidoorn staat volop in de bloei. Het is dan ook begin mei!
Over de Beslagput heen en over de bomen heen zie je de korenmolen De Blauwe Reiger.

