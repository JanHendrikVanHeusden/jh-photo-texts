Je ziet een close-up foto van een plant met paarse bloemetjes.
De klokvormige bloemetjes hangen in trossen bij elkaar.

De plant heet Smeerwortel. De foto is genomen in Haaften, bij de Waaldijk.

Deze plant komt veel voor in bermen en langs dijken, zoals hier.
De naam klinkt vies.
Maar de bloemetjes bevatten heerlijke nectar, die je er zo uit kunt zuigen.
Als tenminste de hommels je niet voor zijn geweest.
Hommels knagen een gaatje in de zijkant om lekker van de nectar te snoepen!
