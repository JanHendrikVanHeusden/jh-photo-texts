Op de foto zie je de korenmolen "De Blauwe Reiger" in Haaften.
Het is 5 mei 2018, en prachtig zonnig weer. Alle bomen staan prachtig groen in het blad.
Omdat het Bevrijdingsdag is, hangt de vlag uit. Maar het is windstil, dus de vlag hangt recht naar beneden.

De romp van de molen is grotendeels zwart geteerd. En ook de kap is zwart. De witte balken van het kruiwerk steken daar mooi tegen af.
Omdat het windstil is, zitten er geen doeken op de wieken. Want zonder wind heeft dat geen zin. De molen draait dus niet.

Helemaal rechts zie je een stukje van een terras wat als een soort balkon tegen de dijk is gebouwd.