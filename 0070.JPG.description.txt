Een typerend plaatje van een dorp in het West-Betuws rivierengebied.
Het huis staat in het dorp Haaften. Rechts zie je de dijk.
Links, binnendijks (dus aan de landkant) zie je een groot oud boerenhuis.
Het staat aan de voet van de dijk, en het is helemaal wit gepleisterd.
Het huis is typerend voor het rivierengebied.

Het huis heeft een schilddak, dat betekent dat alle vier de kanten van het dak schuin zijn.

Doordat alle kanten schuin zijn heeft de wind er minder vat op.
Dat is belangrijk voor een huis wat zo dicht bij de dijk en bij de rivier staat.
Je ziet dit soort schilddaken daarom vaak in het rivierengebied.

Het voorhuis is even hoog als het grote achterhuis. Daardoor vangt het ook niet onnodig veel wind.
Het huis heeft donkergroene luiken, en de ramen hebben lichtgele roeden, dezelfde kleur als de windveren langs het dak.
Deze kleuren zijn ook typerend voor dit gebied.