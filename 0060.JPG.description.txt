Deze foto is over de Waal heen genomen. Je ziet aan de overkant Zaltbommel.
Vooral de toren van de Sint Maartenskerk zie je heel duidelijk.

Zaltbommel is een oud vestingstadje. In 850 was het al een stad.
Vroeger heette het "Bommel". De mensen in de streek noemen de stad nog steeds zo.
Het was een belangrijke handelsstad.

De kerk en toren zijn best groot. Het dak van de kerk is hoger dan alle andere gebouwen op de foto.
En de toren is natuurlijk nog hoger. Die is ongeveer 70 meter hoog.
Hij lijkt wel op de Domtoren van Utrecht, en op de toren van de Sint Eusebiuskerk in Arnhem.

Op de foto zie je de Waal niet, maar wel de uiterwaarden, met weilanden, een grote ondiepe plas met riet, en grauwe ganzen.
Achter die uiterwaarden zie je de waterkant van Zaltbommel, met oude huizen en ook terrasjes waar veel mensen zitten.