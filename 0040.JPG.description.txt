Op deze foto zie je een beeldhouwwerk. Het heet "Beschermvrouwe".
Je ziet een torso van een vrouwenfiguur, en ook enkele kleinere figuren, kinderen.
Rondom en onder de figuren zie je grote golven. Maar de vrouw beschermt de kinderen.
Het beeldhouwwerk staat op de dijk in Haaften, langs de Waal.

Het beeldhouwwerk is gemaakt ter herinnering aan de laatste dijkverbetering.
Die dijkverzwaring is gedaan na een periode van gevaarlijk hoog water in 1995.
Op sommige plaatsen is de dijk toen hoger gemaakt.
Waar dat niet kon is een buitendijks een nieuwe, hogere dijk gemaakt.

Op de achtergrond zie je een groot binnenvaartschip over de Waal varen, en daar achter nog één.
Aan de andere kant van de Waal zie je de uiterwaarden en de dijk van het dorp Gameren.

In het rivierengebied zijn vroeger veel overstromingen geweest door dijkdoorbraken.
Op allerlei plekken kun je dat nog zien.
Door dijkdoorbraken kreeg je diepe waterputten binnendijks (aan de landkant dus).
De bewoners noemen zo'n put een "wiel".
